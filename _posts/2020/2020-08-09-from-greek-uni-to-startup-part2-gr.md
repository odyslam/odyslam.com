---
layout: post
title:	"From the Greek University to a startup -  Part 2 [GR]"
date: 2020-08-09
author: "Odysseas Lamtzidis"
# category:
#     - blog
tags:
    - "2020"
    - self-improvement
    - career
    - greek
excerpt: "Γιατί αξίζει να κυνηγήσεις μια δουλειά σε startup και πως μπορείς να το κάνεις. Μέρος 2ο"
image: https://i.imgur.com/PWLBffx.png
vertical: self-improvement
---
![intro image](https://i.imgur.com/PWLBffx.png)
Image: We start as [this](https://www.youtube.com/watch?v=Otgm8oxEy_w){:target="_blank"}, but we want to become [this](https://www.youtube.com/watch?v=Vm4tx1O9GAc){:target="_blank"}.


Σε συνέχεια του [post](/blog/from-greek-uni-startup-gr)) που έγραψα πρίν από μια εβδομάδα, σχετικά με την μετάβαση μας από τον χώρο του πανεπιστημίου στον χώρο των startup, συνεχίζουμε σε αυτό το ποστ, σχετικά με την δικτύωση και το βιογραφικό.

## Δίκτυο

Το δίκτυο και γενικότερα η δικτύωση αποτελεί μια σχετικά ξένη συνήθεια στην Ελλάδα, κυρίως γιατί μας φαίνεται περίεργο να γνωρίζουμε άσχετο κόσμο με σκοπό να τους βοηθήσουμε ή να μας βοηθήσουν.

Η έννοια του δικτύου είναι όμως νευραλγικής σημασίας στην προσπάθεια μας να γίνουμε αποδεκτοί σε κάποιες startup. Ο λόγος είναι απλός:

Οι startups δεν έχουν μεγάλο περιθώριο για κακές προσλήψεις, καθώς κάθε πρόσληψη αποτελεί και μια επένδυση μέχρι το άτομο να ξεκινήσει να παράγει αποδοτικά, ειδικά στην περίπτωση μας που είμαστε και αρχάριοι, μπορεί να πάρει και 6 μήνες. Έτσι, οι εταιρείες προτιμούν **πάντα** να προσλαμβάνουν μέσα από το δίκτυο ανθρώπων που εμπιστεύονται (επενδυτές, εργαζόμενοι, συνεργάτες).

Όπως αναφέραμε και στο προηγούμενο [ποστ](/blog/from-greek-uni-to-startup-gr), είναι συχνό φαινόμενο οι εργαζόμενοι να παραπέμπουν γνωστούς τους σε κάθε ανοιχτή θέση που προκύπτει, πολύ πριν η θέση αυτή γίνει γνωστή στο κοινό. Έτσι, συνήθως οι καλύτερες θέσεις καλύπτονται πρώτα οργανικά και μόνο σε περίπτωση που δεν είναι δυνατό, η εταιρεία προχωρά στην δημοσιοποίηση του ανοίγματος. Φυσικά, η εταιρεία προσλαμβάνει τους “γνωστούς” χωρίς να κάνει καμία απολύτως έκπτωση στην ποιότητα του ταλέντου που αναζητεί και ο λόγος είναι ο ίδιος με αυτόν που αναφέραμε. 

> Δεν υπάρχει περιθώριο για λάθος πρόσληψη, όλοι οι συμμετέχοντες (εργαζόμενοι, μάνατζερ) έχουν κίνητρο να κάνουν καλές παραπομπές ώστε να υπάρχει ταλέντο στην εταιρεία και άλλα να μεγιστοποιηθούν οι πιθανότητες επιτυχίας.

Φυσικά η δικτύωση δεν έχει να κάνει με τον... μπάρμπα από την κορώνη που οδηγεί κατευθείαν στην πρόσληψη λόγω της θέσης του και οποίο αποτελεί μια ευρέως γνωστή έννοια στην Ελλάδα. Δεν είναι τυχαίο, εξάλλου, πως όταν λέμε ότι έχουμε γνωστό στην Χ εταιρεία, όλοι θα σκεφτούν οτι διαμεσολάβησε για να προσληφθεί με αναξιοκρατικά χαρακτηριστικά, παρακάμπτοντας την συνήθη διαδικασία. 

Εδώ, ο γνωστός αποτελεί απλώς ένα διαπιστευτήριο για την ειλικρίνεια του βιογραφικού σου που μπορεί να σπρώξει την επιλογή σε εσένα, ανάμεσα σε υποψήφιους με παρόμοιες ικανότητες.

> Η δικτύωση που αναφέρουμε εδώ, δεν έχει να κάνει  καθόλου με τον... μπάρμπα από την κορώνη που οδηγεί κατευθείαν στην πρόσληψη λόγω της θέσης του, αλλά με μια μορφή συστατικής επιστολής.

### Πως φτιάχνεις το δίκτυο σου

Συμμετέχεις σε κοινότητες γύρω από πράγματα που σε ενδιαφέρουν, ένα χόμπυ, μια τεχνολογία, οτιδήποτε πραγματικά. Πήγαινε σε συνέδρια και σε ομιλίες, πήγαινε για να γνωρίσεις ανθρώπους άγνωστους και να μάθεις γι’ αυτούς.

Το πιο σημαντικό είναι να θές να δημιουργείς αξία για τους άλλους. Να βοηθάς, όχι γιατι περιμενεις οτι θα σου επιστρέψουν την χάρη (θα φανεί), αλλά γιατί θέλεις πραγματικά να βοηθήσεις. 

Ίσως ασχολούνται με ένα πρότζεκτ και ένας φίλος σου έχει εμπειρία πάνω σε αυτό, ίσως ψάχνουν πληροφορίες για ένα θέμα και εσύ έτυχε να κάνεις μια εργασία πάνω σε αυτό. 

Ανακάλυψα πως ο πιό εύκολος τρόπος να βοηθάς τους άλλους ουσιαστικά, είναι απλά να φέρνεις σε επαφή τα κατάλληλα άτομα. Το να στείλεις ένα μήνυμα σε έναν γνωστό σου και να του γνωρίσεις έναν άλλον με σκοπό την πιθανή συνεργασία τους, έχει το υπέροχο προσόν να δημιουργεί αξία **και στους δύο**. Αυτή μάλιστα η ικανότητα σου θα αυξάνεται μαζί με το επαγγελματικό σου δίκτυο, έτσι όσο περισσότερα άτομα γνωρίζεις, τόσο πιο πιθανό θα είναι να έχεις σχετικές γνωριμίες.

Οπότε, γνώριζε ανθρώπους, βοήθησε τους ειλικρινά και με την καρδιά σου και δες το δίκτυο σου να μεγαλώνει. Ένα δίκτυο από ανθρώπους που έχει πάρει ουσιαστική αξία από εσένα και είναι πρόθυμο να δώσει πίσω μόλις του δώσεις την ευκαιρία.

**Εάν βρισκόμαστε ακόμα στο πανεπιστήμιο**, μια καλή αρχή είναι οι φοιτητικοί οργανισμοί που θα έχουμε την δυνατότητα να έρθουμε σε επαφή με άτομα της ηλικίας μας και με ίδιους προβληματισμούς και ανησυχίες.

[Εδώ](https://medium.com/@DimitrisDimosiaris/student-run-organizations-teams-in-greek-universities-35ae3f47ddbd) μπορείς να βρεις μια λίστα με πάνω απο 60 οργανισμούς στην Ελλάδα, χάρη στον [Δημήτρη Δημοσιάρη](https://www.linkedin.com/in/dimitrisdimosiaris/) που είχα την τύχη να γνωρίσω κατά την διάρκεια της θητείας μου στο [Mindspace](www.mindspace.gr).

Ακόμα, μπορείς να ξεκινήσεις να παρακολουθείς εκδηλώσεις σχετικές με τα ενδιαφέροντα σου. Από τεχνολογία μέχρι χορό. Οπουδήποτε μαζεύονται άνθρωποι σχετικοί με αυτό που αναζητάς, αξίζει να πας και να δοκιμάσεις να τους γνωρίσεις. Μια καλή αρχή είναι το [Meetup](https://www.meetup.com/).

‘Εχοντας τώρα μια ιδέα σχετικά με την δικτύωση, ας μιλήσουμε λίγο για το βιογραφικό. 

## Βιογραφικό

Η αλήθεια είναι πως θα μπορούσα να γράψω ένα κείμενο αποκλειστικά για το βιογραφικό, όμως διαβάζοντας μερικά βιβλία και συζητώντας με ανθρώπους με εμπειρία, κατέληξα σε μερικά απλά συμπεράσματα:

- 1 σελίδα αυστηρά. Εάν χρειαζόμαστε περισσότερες, μάλλον βάζουμε μέσα περιττά πράγματα.
- Το βιογραφικό έχει στόχο να σε πάει σε συνέντευξη. Τίποτα άλλο.
- Προτιμάμε το [Αμερικάνικο Πρότυπο](https://www.grammarly.com/blog/how-to-adapt-cv-for-american-company/) ώστε να μπορούμε να στείλουμε και σε Αμερικάνικες Εταιρείες
- Δεν βάζουμε summaries και άλλα τέτοια γλυκανάλατα κείμενα. - Δεν ενδιαφέρουν κανένα και απλά πιάνουν χώρο.
- Δίνουμε έμφαση στην προ-υπηρεσία μας σε εταιρείες, πρότζεκτ, οργανισμούς κλπ.
- Αναφέρουμε τι πετύχαμε (αντίκτυπος) και όχι τις αρμοδιότητες μας.
    - Redesigned message queue and decreased errors by 40%
    - Implemented Marketing Strategy that increased 20% our CTR
- Αναφέρουμε τις δεξιότητες μας σε σχέση με κάθε experience, όχι μόνα τους.
    - Redesigned message queue and decreased errors by 40%.Relevant technologies (RabbitMQ, python, etc.) 
- Δεν αναφέρουμε τον βαθμό αποφοίτησης μας, εκτός εάν γνωρίζουμε ότι ανήκουμε στο Χ% καλύτερο ποσοστό της χρονιάς. 
   - π.χ αποφοίτησα στα 5 χρόνια με βαθμό 7+, που το καταφέρνουν κάτω από το 20% των φοιτητών)
- Αναφέρουμε δευτερεύοντα πρότζεκτ, φοιτητικούς οργανισμούς και άλλες ασχολίες ανάλογα με τις δεξιότητες που θέλουμε να τονίσουμε. Σε περίπτωση που έχουμε προ-υπηρεσία, τα αναφέρουμε επιγραμματικά μόνο μαζί με τις σπουδές μας.

> Σκοπός του βιογραφικού είναι να μας πάει στην συνέντευξη, που θα έχουμε την δυνατότητα να περιγράψουμε αναλυτικά ότι θέλουμε.

Για περισσότερες λεπτομέρειες καθώς και με συμβουλές για την συνέντευξη, προτείνω το παρακάτω βιβλίο:

 - [The Google Resume](https://www.uop.edu.jo/download/research/members/495_1887_llll.pdf)

Αν θέλεις και άλλα, ανάλογα με την θέση που θες (p.x software engineer, product team), προτείνω και τα παρακάτω βιβλία της ίδιας συγγραφέα:
 - [Cracking the coding interview](https://www.amazon.com/gp/product/0984782850/ref=dbs_a_def_rwt_bibl_vppi_i2)
 - [Cracking the PM interview](https://www.amazon.com/gp/product/B00ISYMUR6/ref=dbs_a_def_rwt_bibl_vppi_i0)

Τα pdf τους μπορούν να βρεθούν **παράνομα** και δωρεάν στο Ιντερνετ, σε site όπως το libgen. Φυσικά προτιμάμε να το αγοράσουμε, καθώς αποτελούν εξαιρετικό οδηγό για την προσπάθεια μας.

# To be continued

Στο σημερινό ποστ συζητήσαμε για την σημασία της δικτύωσης, τι διαφορά έχει με τον “γνωστό” και πως μπορούμε να το κάνουμε. Επίσης αναφέραμε κάποιες μικρές συμβουλές σχετικά με το βιογραφικό.

Στο [Part 3](/blog/from-greek-uni-to-startup-part2-gr)), it’s story time 🙃! 

Θα αναφέρω το δικό μου ταξίδι όπου έμαθα και αυτά που έχω αναφέρει μέχρι τώρα.

Σας ευχαριστώ για την ανάγνωση.

([Part 1](/blog/from-greek-uni-to-startup-gr), [Part 2](/blog/from-greek-uni-to-startup-part2-gr), [Part 3](/blog/from-greek-uni-to-startup-part3-gr), [Part 4](/blog/from-greek-uni-to-startup-part4-gr))
